<!DOCTYPE html>
<html lang="cs-cz">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="bootstrap.min.css">
    <link rel="stylesheet" href="web_styl.css">
    <link rel="shortcut icon" href="images/kod.png">
    <title>Rekvalifikační kurz</title>
</head>

<body>
    <article>
        <div class="container">
            <br>
            <div class="h3 stin text-center">Rekvalifikační kurz</div>
            <hr>
            <div class="text-center">
                <img class="img-fluid border border-dark rounded" src="images/rekvalifikace.jpg" alt="Cesta k programovani">
                <hr>                
            </div>
            <p> Vybral jsem si rekvalifikační kurz Programátor webových aplikací od IT akademie IT Network.
                Rekvalifikaci jsem začal tím, že jsem se účastnil několika webinářů
                zdarma. Tam jsem se poprvé seznámil s kódem abych zjistil, co programování obnáší, chtěl jsem to brát
                zodpovědně. Tyto webináře mě utvrdily v mém přesvědčení, že toto je
                pro mě ta pravá cesta. Rozhodl jsem se a následně jsem si od IT Network vyžádal potřebné dokumenty pro
                Úřad práce.
                Poté bylo potřeba přesvědčit úřednice, že o zvolenou rekvalifikaci skutečně stojím a že pro ní mám
                předpoklady, což se mi podařilo. Ani ne po měsíci čekání jsem byl kontaktován,
                že má žádost byla schválena a že tedy mohu začít studovat.
                S radostí jsem odeslal všechny potřebné dokumenty a obdržel jsem osnovu svého studijního plánu.</p>
            <p>
                Kurz začínal zlehka tématickým celkem HTML a CSS. Oceňoval jsem, že kurz je psaný pro začátečníka a po
                několika lekcích kurz obsahoval i přiklady k praktickému ozkoušení nové
                látky. Po necelém týdnu jsem tento první kurz měl za sebou a měl jsem již základní povědomí o tvorbě
                statických webových stránek včetně svého prvního statického webu.
                Musím uznat, že oproti kolegům studentům, kteří v průběhu kurzu chodili do zaměstnání, jsem měl
                nespornou výhodu. Mohl jsem se celé dny jen učit a zabývat programováním.
            </p>
            <p>
                Dalším tématem byly Základní konstrukce jazyka C#. Zde už začalo jít do tuhého. Když začínáte jako
                programátor, je nutné, abyste změnili svůj styl myšlení, což se nestane
                během několika dnů. Zde jsem již začal narážet na první problémy a dokonce jsem i začal pochybovat, zda
                to zvládnu. Na všechno jsem byl zatím sám, což byl v té době největší problém.
            </p>
            <p>
                Zlom nastal ve chvíli, kdy jsem měl absolvovat první prezenční školení. Seznámil jsem se tam s několika
                dalšími studenty a zjistil jsem, že někteří jsou na tom dokonce i mnohem hůř,
                než já sám. S pár lidmi jsme si vyměnili kontakty a od té chvíle jsem kurz prožíval zcela jinak.
                Najednou v tom člověk nebyl sám...
            </p>
            <p>
                Na každém dalším školení už to bylo jen a jen lepší, se zmíněnými studenty jsme si vytvořili
                facebookovou skupinu pro sdílení rad a zkušeností a vše šlo lehčeji.
            </p>
            <p>
                Kurz nabíral na obrátkách - Objektově-orientované programování, kolekce Linq, ale i další jazyky jako
                JavaScript nebo SQL. Ze začátku se všechno pletlo dohromady, do toho bylo
                třeba dodržovat termíny v osnové, ale kurz vesele pokračoval dál a znalosti nabývaly.
            </p>
            <p>Následoval pro mě hodně težký úkol - vytvořit projekt k závěrečným zkouškám podle zadání. Pamatuji si, že
                tento projekt (pouhá konzolová aplikace o třech třídách) jsem zpracovával
                asi dva týdny. Po dokončení jsem měl strašnou radost, že jsem konečně dokázal napsat svou první aplikaci
                :)
            </p>
            <p>Blížil se termín závěrečných zkoušek. Nikdy a na nic jsem se tak zodpovědně nepřipravoval. Vypracoval
                jsem si otázky a skoro měsíc se jen učil a programoval...
                Na závěrečné zkoušce se to zúročilo - test jsem odevzdal jako první a už při odevzdávání jsem si byl
                jist, že osvědčení mám v kapse!
                Proběhlo slavnostní předání a v té chvíli jsem se oficiálně stal programátorem :)
            </p>
            <p>Shrnuto a podtrženo - Kurz nebyl nejlehčí. Ze začátku jsem měl problém s mícháním několika jazyků
                dohromady, s dodržováním termínů a také s učením.
                Hned po dokončení kurzu jsem se pustil do naučených témat více do hloubky a také jsem začal tvořit své
                první projekty. Není to procházka růžovou zahradou, ale
                věřte mi, když dva dny řešíte problém s kódem a třetí den na to přijdete, ten pocit je k nezaplacení.
                Programování neuvěřitelně obohatilo můj život a jediné, čeho dnes lituji
                je to, že jsem se do rekvalifikace nepustil již dříve. Na celý průběh kurzu budu velice rád vzpomínat a
                vím, že s učením už nikdy nepřestanu...
            </p>
        </div>
    </article>
    <div class="text-center">
        <a href="index.html" class="btn btn-outline-info btn-lg">Zpět na hlavní stránku</a>
    </div>
    <div class="text-center">
        <footer>
            Vytvořil &copy;Tony 2022 pro <a href="#" class="text-white">OptimaLive</a>
        </footer>
    </div>    
</body>
</html>